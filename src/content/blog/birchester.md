---
title: 'Konungariket Birchester'
description: 'Trusted är vår survival vanilla minecraftserver!'
pubDate: 'Jan 01 2025'
heroImage: '/birchester.webp'
altImageText: "Minecraft-stad"
---

**Namn på landet:**<br>
Konungariket Birchester

**Plats:**<br>
Huvudstaden Birchester D.B. ligger vid <a href="https://map.sgc.se/#trusted_overworld:-5950:0:-6300:300:0:0:0:1:flat">X:-5950, Z:-6300</a>. Men nationen består av flera delar som ligger på utspridda ställen på Trusted. Bland annat städerna Luna, Björktopia, Mountcaster och New Wakefield är en del av Konungariket Birchester.

**Styrelseskick:**<br>
Landet styrs demokratiskt av ett folkvalt parlament. Alla som har medborgarskap har rätt att rösta var tredje månad. Parlamentet väljer i sin tur en premiärminister som driver landet tillsammans med sin regering och flera myndigheter. Landet har också en monark som har en figurativ och opolitisk roll. 

**Bli medlem:**<br>
Medborgarskap behöver ansökas om för att få, men vanligtvis blir alla godkända! Se <a href="https://www.youtube.com/watch?v=w9tSeqNMaJA">denna video</a> för en snabb guide.
1. Lägg en diamant döpt till ditt namn hos Migrationsmyndighetens kontor.
2. Skriv till migrationsmyndighetens chef på discord och säg att du vill få uppehållstillstånd.
3. Vänta tills Migrationsmyndigheten fixat bostad och uppehållstillstånd åt dig.
4. Efter nästa val, kontakta Migrationsmyndigheten och säg att du vill ha medborgarskap!

**Byggregler:**<br>
Tillstånd krävs för att få bygga. Designa en byggnad i creative först och visa den för Stadsplaneringsmyndigheten (SPM) som godkänner eller nekar byggnader. SPM kan även ge byggtips om vad du kan göra för att byggnaden ska passa in mer. I vissa av Birchesters regioner finns andra lokala byggregler. Du kan fråga de lokala ledarna (Guvernörerna) om vad som gäller i de ställena. 

**Försäljning:**<br>
För att få sälja varor i Birchester behöver man ett företag. Man registrerar företag genom att skicka in en ansökan till staten. Efter det kan du börja sälja i en byggnad som du äger eller har tillstånd från ägaren att sälja i. De flesta butikerna finns i Birchesters huvudstad där det bland annat finns ett shoppingcenter precis utanför tågstationen.